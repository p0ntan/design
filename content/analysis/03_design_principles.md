---
Title: Designprinciper
Description: Analysis of three websites design principles.
Template: index
---

Designprinciper
=======================

I denna rapport har tre webbplatsers valts ut inom kategorin personsidor (blogg/portfolio etc.) för att sedan se närmare vilka designprinciper som används av respektive webbplats.

Urval
-----------------------

Urvalet gjordes baserat på mitt eget intresse för skärmflygning/paragliding, där det vore intressant att se hur olika piloter använder sig utav olika designprinciper på sina egna webbplatser. Personerna bakom varje webbplats kan alla klassas som äventyrare, där alla är topputövare på världsnivå.

1. https://chrigelmaurer.ch/ 
<br>Chrigel Maurer är flerfaldig vinnare av Redbull X-Alps[1], en av världens tuffaste äventyrstävlingar. Han klassas av många som världens bästa paraglidingpilot.

2. https://www.antoinegirard.fr/
<br>Antoine Girard besitter höjdrekordet för skärmflyg[2], där han i 2021 flög på hela 8407 meter över havet. Han är en av få, om inte den enda, som genomför dessa rekordförsök utan syrgas.

3. https://paltakats.com/
<br>Pal Takats är en världspilot inom flera kategorier, där han bland annat tidigare varit flerfaldig världscupvinnare i ACRO-flygning. Pals meritlista är lång och han har slagit flertalet rekord och varit med och utvecklat ACRO-sporten till va den är idag [3].

Metod
-----------------------

Vid genomgång av de olika webbplatserna användes https://www.canva.com/learn/design-elements-principles/ som ett verktyg för att definiera olika designprinciper och designelement att leta efter. Exempel på olika principer från listan är bland annat balans, djup, textur och rörelse.

Resultat
-----------------------

1. Chrigel Maurer

Webbplatsens huvudsakliga syfte är att visa upp Chrigels meriter och tjänster som han tillsammans med sitt team erbjuder, och vill troligen även locka nya sponsorer och/eller kunder. Webbplatsen har en enkel relativt ren design med få färger på olika HTML-element, där bilder/videor står för mycket av det visuella innehållet samtidigt som man använder sig utav mycket tomt utrymme vid sidan av dessa. Här anser jag att den valda enkla designen låter innehållet tala mer för sig själv, och lyfter på så sätt fram bilder och videos. Då det finns mycket va detta på Chrigel, ger det en känsla av en mycket aktiv och driven person som jag vill tro syftet är, samtidigt som hemsidan i sig upplevs mer lugn och fridfull.

De designprincip som kännetecknar webbplatsen är hur skaparen har jobbat med djup, rörelse och balans på de olika sidorna. Djupet och rörelsen åstadkoms genom bilder med mycket djup och rörelse i, och balansen uppnås både i bilderna och i en kombination med bild och text. Designprinciperna är liknande för framsidan och de olika undersidorna.

2. Antoine Girard

Webbplatsens syfte är huvudsakligen till för att visa upp Antoines olika projekt/äventyr som han genomfört. Oklart om webbplatsen även har något mål utöver detta. Det som kännetecknar webbplatsen är dess mörka färgval tillsammans med många bilder, både stora och små, där bakgrundsbilden som används på alla sidor byts ut med ca 4 sekunders mellanrum. Jag upplever att designen som är på webbplatsen ger en känsla av att Antoine är en mycket aktiv och äventyrslysten person, då den är i konstant förändring tack vare de olika bakgrundsbilderna. Detta är troligen ett av syftena med designen.

De designprinciper som får webbplatsen sin känsla är hur man har jobbat med rörelse och kontrast. Rörelsen ges genom bilder som är tagna i rörelse, samtidigt som bilder också byts ut vilket i sin tur också ger en känsla av rörelse. På toppen av webbplatsen är det även en linje i rörelse som börjar om efter bytet utav varje bild, en liten detalj men som ger ännu mer rörelse åt webbplatsen. Kontrasten mellan den svarta bakgrundsfärgen och de ljusa bilderna gör även att bilderna "poppar" mer. Designprinciperna är liknande för framsidan och de olika undersidorna.

3. Pal Takats

Webbplatsens syfte är att visa vem Pal är och vad han har för erfarenheter, samt att fungera som en kalender för de kurser han har och även visa vad han mer kan erbjuda i form av kurser eller uppvisning. Designen består av en bakgrundsbild i form av olika passbilder/stämplar och en header som byter bild med ca 4-5 sekunders mellanrum. Själva innehållet är uppdelat i en eller två kolumner och ligger ovanpå själva bakgrundsbilden och man använder sig sparsamt utav färger. Designen på webbplatsen upplever jag ger en handgjord/papperskänsla och av en person som reser mycket. Jag vill tro att ge känslan av en person i rörelse är medvetna, då Pal har kurser över hela världen.

Om intentionen är att ge en handgjord/papperskänsla är mer oklar, men ser man på hur man valt att låta linjer på startsidan se mer handritade ut tillsammans med valet av typsnitt i navbaren så är detta inte omöjligt. Andra principer som ger den känslan är djupet som ges med bakgrundsbilden, och ger på så sätt en textur till webbplatsen. Utan denna hade man troligen upplevt webbplatsen lite annorlunda. Alla sidor på webbplatsen är liknande, och även om vissa sidor kanske ser ut att använda sig utav balans mer än andra, så känns inte den balansen genomarbetad.

Analys
-----------------------

Även om alla de tre webbplatserna tillhör olika topputövare inom skärmflygning, så är det intressant att se hur de ändå har ganska så olika hemsidor. Webbplatsen till Chrigel Maurer känns, jämfört med de andra två, mycket mer genomtänkt och att skaparen av webbplatsen har tänkt mer på designen. Detta då fler element passar ihop eller upplevs mer genomtänkta i sin placering på webbplatsen, samt att användandet av tomma ytor gör att den känns lite modernare. 

Då alla tre webbplatserna har en del bilder tagna ifrån luften får alla en känsla av rörelse och djup, oavsett om detta är medvetet eller ej, då dessa typer av bilder ofta blir väldigt maffiga med mycket djup. Medvetet eller ej, så gör det att hemsidorna känns mer levande med det djupet som ges. Om man skulle byta ut alla bilder till något annat som inte gett samma djup så skulle nog känslan förändras för alla tre de webbplatserna.

En intressant sak var att även om Pal och Antoine båda hade bilder som byttes ut ungefär lika ofta, upplevdes ändå att webbplatsen till Antoine uppleves som något mer i rörelse. Detta är troligen på grund av den linjen högst upp på sidan som är mer eller mindre i konstant rörelse.

Den slutsats jag gör av denna lilla studie, är att en webbplats som använder sig mer utav olika designprinciper och som framförallt verkar göra mer medvetna val angående dem också ser bättre ut. Denna slutsats når man rimligtvis även utan denna studie, men när man nu jämfört olika webbplatser som verkar ha jobbat olika mycket med det blir det desto tydligare.





Analysera din sida utifrån punkt 4.2 - 4.5

2. Kommentera webbplatsens design och vad som kännetecknar den rent allmänt.
3. Kommentera om du själv anser att designen gynnar webbplatsens mål och syfte, och/eller vilken känsla som designen ger.
4. Lyft fram den eller de designprinciper du anser kännetecknar webbplatsens design och exemplifiera. Notera gärna vilka designelement som använts.
5. Kika om designprinciperna som används är lika/olika för framsidan och undersidorna och kommentera.

Finns det uppdateringar du kan göra på din sida sett utifrån vad du märkt av under din analys?
Notera uppdateringarna du gör, eller väljer att inte göra.
I slutet av rapporten skriver du ett eget stycke med namnen på dina gruppmedlemmar.

Referenser
-----------------------

1. https://en.wikipedia.org/wiki/Red_Bull_X-Alps#Winners (besökt 2022-12-07)
2. https://xcmag.com/magazine-articles/antoine-girards-world-record-flight-above-broad-peak/ (besökt 2022-12-07)
3. https://paltakats.com/about-me (besökt 2022-12-07)

Övrigt
-----------------------

Rapporten är gjord helt självständigt av mig, Pontus Åkerberg.
