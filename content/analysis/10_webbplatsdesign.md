---
Title: Webbplatsdesign
Description: Analysis of websitedesigns.
Template: index
---

Webbplatsdesign och aktuella trender
=======================

I denna rapport jämförs designen på tre stycken webbplatser tillhörande populära artister och om det finns trender och/eller likheter i designen hos de valda webbplatserna. Rapporten går inte in i detaljer på enskilda element för respektive webbplats utan tittar i stora drag på varje webbplats utseende.

Urval
-----------------------

Urvalet har gjorts baserat på vilka artister som varit mest streamade globalt på Spotify i 2022 [1]. Jag har valt att inte ta med artisten Bad Bunny som varit den mest streamade artisten, detta då det inte är helt tydligt vilken som är Bad Bunnys officiella webbplats.

1. https://www.taylorswift.com/
<br>Taylor Swifts officiella webbplats, den andra mest streamade artisten i 2022.

2. https://drakerelated.com/
<br>Drakes officiella webbplats, den tredje mest streamade artisten i 2022.

2. https://www.theweeknd.com/
<br>The Weeknds officiella webbplats, den fjärde mest streamade artisten i 2022.

Metod
-----------------------

För varje webbplats har följande delar översiktligt tittats närmare på:

- Typ av innehåll på startsidan, och hur innehållet presenteras/placerats. 
- Placering och innehåll av header/navigering.
- Färgval (färger tas vid behov fram med verktyget ColorZilla [2]).
- Typografi/texter (Chromes DevTools används för att ta reda på information om typsnitt).

Resultat
-----------------------

1. Taylor Swift (besökt 2023-01-04)

<picture class="picture">
    <source media="(max-width: 450px)" srcset="%base_url%/image/10_webbplatsdesign/taylorswift.jpg?w=600">
    <img src="%base_url%/image/10_webbplatsdesign/taylorswift.jpg?w=1200" alt="Taylor Swifts startsida">
</picture>

På Taylor Swifts webbplats möts man direkt av en heltäckande rörlig hero-bild/video, där det dock endast är eldlågan som rör sig och som rätt så subtilt skapar mer rörelse på startsidan. Scrollar man nedåt får man flera stora bilder, både som bakgrundsbilder och bilder på album och singlar, tillsammans med länkar till en webbshop där man kan köpa diverse merchandise. På startsidan hittar man även några musikvideos och ett formulär för att anmäla sig till ett nyhetsbrev. 

Headern är "fixed" och följer med när man scrollar nedåt på sidan, där alla länkar förutom en (Events) går till externa webbplatser.

Färgvalet är ett utspritt analogt färgschema som även förekommer i flertalet bilder. 

<table class="color-scheme" style="padding: 0.5rem; background-color: #ffffff22; border-spacing: 4px; border-collapse: separate">
<tr>
    <td style="height: 50px; width: 50px; background-color: #ac9eb8">
    <td style="height: 50px; width: 50px; background-color: #222945">
    <td style="height: 50px; width: 50px; background-color: #0f1d28">
    <td style="height: 50px; width: 50px; background-color: #6392a4">
</tr>
</table>

Webbplatsen består mer av bilder än av text, där den texten som finns oftast är uppdelade i kortare stycken istället för en längre text. Typsnitten är av typen sans-serif och använder sig ofta av ett stort typsnitt i de korta texterna.

Kombinationen av stora heltäckande bilder, videos och stora typsnitt gör att webbplatsen känns mer anpassad för mindre skärmar.

2. Drake (besökt 2023-01-04)

<picture class="picture">
    <source media="(max-width: 450px)" srcset="%base_url%/image/10_webbplatsdesign/drake.jpg?w=600">
    <img src="%base_url%/image/10_webbplatsdesign/drake.jpg?w=1200" alt="Drakes startsida">
</picture>

På Drakes webbplats möts man av en heltäckande bild av en innergård som är något högre än webbläsarens fönster, och vid mindre skärmstorlekar är det ännu större del av bilden som hamnar utanför skärmen men då i sidled. Man kan klicka sig vidare på olika länkar som gör att man "gå in" i huset eller i en studio, lite som att man tar en digital rundtur. Alla sidor är upplagda på samma sätt att man kan klicka sig vidare till ett annat rum, eller att man kan klicka på saker inuti de olika rummen som t ex en skjorta. Oavsett vad man slutligen klickar på hamnar man antingen i Drakes egna webbshop, eller på en extern sida med en samarbetspartner eller liknande.

Headern är "fixed" och följer med när man scrollar nedåt på sidan. Länkarna som finns i headern går antingen till webbshopen eller till andra externa webbplatser. I headern finns också en länk till varukorgen (cart) vilket visar redan från start att webbplatsen är en webbshop.

Jag upplever inte att färgvalen i de olika "rummen" direkt hänger ihop, och därmed inget tydligt valt färgschema. När man är inne i själva webbshoppen används inga färger förutom svart och vitt om man bortser från bilderna i webbshoppen, vilket skulle ge ett akromatiskt färgschema.

Det är mest bilder och lite text på webbplatsen, där typsnittet till den text som finns är av typen sans-serif.

Webbplatsen har en intressant design, men jag upplever den otydlig och svårnavigerad. Navigeringen upplever jag fungerar bättre på små enheter då den direkt blir mer interaktiv då större del av bilderna hamnar utanför skärmen och man behöver interagera mer för att få se hela webbplatsen.

3. The Weeknd (besökt 2023-01-04)

<picture class="picture">
    <source media="(max-width: 450px)" srcset="%base_url%/image/10_webbplatsdesign/theweeknd.jpg?w=600">
    <img src="%base_url%/image/10_webbplatsdesign/theweeknd.jpg?w=1200" alt="The Weeknds startsida">
</picture>

På The Weeknds webbplats möts man av en heltäckande banner bestående av bild och text. Scrollar man nedåt på startsidan får man upp flera heltäckande musikvideos, som sedan övergår till stora bilder av album och singlar och slutligen en heltäckande bild och länk som går till en webbshop. Bakgrunden är här helt vit.

Headern är även på denna webbplats "fixed" och följer med när man rör sig nedåt på webbplatsen. I headern finns det länkar till andra sidor på webbplatsen som nyheter, turné, musik och videos. Här finns även länkar till en extern webbshop samt till samarbetspartner.

Även här finns det inget direkt färgschema, utan man jobbar med svart och vitt och låter bilder som finns vara det som ger webbplatsen färg. Vissa färger återkommer i bilder som olika nyanser av gul, orange och framförallt röd men är inte tillräckligt återkommande för anse det vara ett färgschema för webbplatsen. Om något så använder sig webbplatsen av ett akromatiskt färgschema. 

I jämförelse med de två tidigare webbplatserna finns det här mera text på vissa av sidorna, speciellt på nyhetssidan. Man använder sig även här av olika sans-serif typsnitt, men det är inte alltid samma typsnitt och storlek som används som brödtext vid olika nyheter.

Med sina stora bilder och länkar upplevs webbplatsen mer anpassad för enheter med mindre skärmar.

Analys
-----------------------

Gemensamt för alla webbplatser är hur man jobbar med stora element på startsidan antingen i form av en video, en banner eller en interaktiv bild. De två sidorna man kan scrolla vidare nedåt på möts man av ännu fler stora ofta heltäckande element. Besöker man webbplatserna via en desktop upplevs elementen nästan som lite för stora ibland, vilket tyder på att webbplatserna mer har anpassats för att besökas via mindre enheter.

Headern är fixed och följer med på alla tre webbplatser, men frågan är om det är meningen på Drakes webbplats då känns som att tanken är att webbplatsen inte skall vara högre än webbläsaren när man klickar sig omkring i huset. Inne i webbshoppen till Drake som mer ser ut som en "vanlig" webbplats är däremot headern fixed, så här kan man göra slutsatsen att headern eller framförallt navigeringen på webbplatserna önskas vara lätttillgängliga.

När det kommer till valet av färger så är det svårare att hitta en tydlig gemensam nämnare. Taylor Swifts webbplats har tydligt valt vissa färger, medan det inte är lika tydligt hur man tänkt på de andra två webbplatserna. Där är det snarare så att det är avsaknaden av färger och användandet av ett akromatiskt färgschema kan anses vara en gemensam nämnare. Webbplatserna anser jag skiljer sig lite för mycket för att här kunna se en gemensam trend.

När det kommer till typografin använder sig alla utav olika sans-serif typsnitt, vilket jag ofta upplever som en lättläst och tydlig typsnitt på webben.

De trender som ser ut att finnas på de besöka webbplatserna kan sammanfattas till:

- Stora eller heltäckande bilder
- Webbplatserna görs med fokus på enheter med mindre skärmar
- Navigeringen skall vara lättillgänglig
- Typsnitten är av typen sans-serif

Referenser
-----------------------

1. https://newsroom.spotify.com/2022-11-30/the-top-songs-artists-podcasts-and-listening-trends-of-2022/ (besökt 2023-01-04)
2. https://www.colorzilla.com/

Övrigt
-----------------------

Rapporten är gjord helt självständigt av mig, Pontus Åkerberg.
